---
layout: post
title: "واقعہ ہے کہ مر گیا ہوں میں"
author: "محمد بلال اعظم"
date: 2013-06-06
slug: ghazal-waqia-hai-ke-mar-gaya-hoon
lang: ur
tags: [urdu, poetry, ghazal, nastaleeq, واقعہ, waqia, خدا, khuda, زندگی, zindagi, دل, dil, موسم, mausam, رشتہ, rishta, خوف, khauf, مکالمہ, mukalma, خون, khoon, راستہ, raasta, بلال, bilal]
---

<div class="urdu-poetry" lang="ur">
واقعہ ہے کہ مر گیا ہوں میں<br>
دکھ تو یہ ہے کہ حادثہ نہیں ہے<br><br>

مسئلہ ہے کہ سوچتا ہوں بہت<br>
سوچتا ہوں کہ مسئلہ نہیں ہے<br><br>

آپ نے زندگی گزاری ہے<br>
آپ نے سوچا، کیا خدا نہیں ہے<br><br>

حبس دل میں اداس موسم کا<br>
اور نکلنے کا راستہ نہیں ہے<br><br>

تیرا کوئی ترے علاوہ نہیں<br>
یعنی تیرا بھی سلسلہ نہیں ہے<br><br>

زندگی دائرہ بنی ہے مگر<br>
زندگی تیرا دائرہ نہیں ہے<br><br>

کئی آوازیں میرے اندر ہیں<br>
اور باہر بھی تخلیہ نہیں ہے<br><br>

بادشاہ تُو، فقیر میں ہوں، آ<br>
مجھ میں خوفِ مکالمہ نہیں ہے<br><br>

میرا رشتہ ازل سے ہے خدا سے<br>
اِس سے بڑھ کر تو سلسلہ نہیں ہے<br><br>

موجِ خوں سے الجھ گیا تھا بلالؔ<br>
جانتا تھا کہ راستہ نہیں ہے
</div>
