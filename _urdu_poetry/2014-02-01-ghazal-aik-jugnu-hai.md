---
layout: post
title: "ایک جگنو ہے کہ منزل کے حوالے مانگے"
author: "محمد بلال اعظم"
date: 2014-02-01
slug: ghazal-aik-jugnu-hai
lang: ur
---

<div class="urdu-poetry" lang="ur">
ایک جگنو ہے کہ منزل کے حوالے مانگے<br>
ایک تتلی ہے کہ جگنو سے اجالے مانگے<br><br>

ایک وہ حشر جو دل میں بپا رہتا ہے<br>
اور اک دل ہے، زباں پر بھی جو تالے مانگے<br><br>

میری تصویر کے سب رنگ زوال آمادہ<br>
اور مرا یار کہ شہکار نرالے مانگے<br><br>

آخرش دربدری قیس کی اب ختم ہوئی<br>
آج تو لیلیٰ نے بھی دیس نکالے مانگے<br><br>

رسم کچھ ایسی چلی موسمِ گُل میں کہ یہاں<br>
سب نے مانگے بھی تو بس خون کے پیالے مانگے<br><br>

جانے کس دور میں دھرتی پہ میں اترا ہوں بلالؔ<br>
زندہ رہنے کے بھی انسان حوالے مانگے
</div>
