---
layout: post
title: "یوں تو وہ ساتھ ساتھ ہے میرے"
author: "محمد بلال اعظم"
date: 2014-04-09
slug: ghazal-yoon-to-wo-sath-sath-hai-mere
lang: ur
---

<div class="urdu-poetry" lang="ur">
یوں تو وہ ساتھ ساتھ ہے میرے<br>
دل سے لیکن جدا جدا بھی ہے<br><br>

دیوتاؤں سا کر و فر اُس میں<br>
پر اداسی سے ڈر گیا بھی ہے<br><br>

دل کے تاروں کو چھیڑ کر دیکھو<br>
کچھ تو سناٹے نے کہا بھی ہے<br><br>

جو بظاہر تو کچھ نہیں لگتا<br>
میرے بارے میں سوچتا بھی ہے<br><br>

اُس کی باتوں میں تازگی ہے مگر<br>
اُس کا لہجہ تھکا تھکا بھی ہے<br><br>

یوں تو صدیوں کی پیاس ہے لیکن<br>
لبِ تشنہ میں ذائقہ بھی ہے<br><br>

اِن اندھیروں سے پوچھ کر دیکھو<br>
اِن اندھیروں میں راستہ بھی ہے<br><br>

آسمانِ ہنر سے لوٹ آیا<br>
میرا دل میری مانتا بھی ہے<br><br>

جو بھی ہو، دل تجھی پہ مرتا ہے<br>
جبکہ تجھ کو یہ جانتا بھی ہے<br><br>

یہ مرا دل سدا کا خوش قسمت<br>
مالکِ کُل یہاں رہا بھی ہے<br><br>

ہفت افلاک کو کیا تسخیر<br>
دل پرندہ گو پَر کٹا بھی ہے
</div>
