---
layout: post
title: "جن کے انداز تھے ساون کی گھٹاؤں والے"
author: "محمد بلال اعظم"
date: 2014-04-13
slug: ghazal-jin-ke-andaz-the
lang: ur
---

<div class="urdu-poetry" lang="ur">
جن کے انداز تھے ساون کی گھٹاؤں والے<br>
اب کہاں لوگ وہ مخمور اداؤں والے<br><br>

جن کے لہجے میں سدا پیار بسا کرتا تھا<br>
ان کے تیور بھی ہوئے سرد ہواؤں والے<br><br>

اس نے تعبیر کی خاطر مری آنکھیں لے کر<br>
اُن میں سب رنگ بھرے زرد خلاؤں والے<br><br>

اُس کا ہر دکھ مری قسمت میں لکھا جائے بلالؔ<br>
جس کی خاطر لکھے اشعار دعاؤں والے
</div>
