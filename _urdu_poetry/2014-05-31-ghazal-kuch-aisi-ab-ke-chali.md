---
layout: post
title: "کچھ ایسی اب کے چلی شہر میں ہوائے ہجر"
author: "محمد بلال اعظم"
date: 2014-05-31
slug: ghazal-kuch-aisi-ab-ke-chali
lang: ur
---

<div class="urdu-poetry" lang="ur">
کچھ ایسی اب کے چلی شہر میں ہوائے ہجر<br>
پناہ مانگتے ہیں سب ہی مبتلائے ہجر<br><br>

کچھ اِس طرح ہوا آغازِ ابتلائے ہجر<br>
کہ اوڑھ لی ہے ستاروں نے بھی ردائے ہجر<br><br>

بحالتِ رہِ گم گرداں، اے مسیحا مرے!<br>
فقیر دے کے گیا تھا مجھے دعائے ہجر<br><br>

کتاب عشق کا ہر حرف زہر لگتا ہے<br>
کہ گونجتی ہے مری روح میں نوائے ہجر<br><br>

میں ترے عشق کے دریا کو پار کر کے اب<br>
اڑا رہا ہوں فضاؤں میں خاک پائے ہجر<br><br>

ترے وصال کی ساری تمازتوں کے بعد،<br>
جلا سکے گا تو آئے مجھے جلائے ہجر<br><br>

یہ کون ہجر زدہ ہے جو کہہ رہا ہے بلالؔ<br>
یہ وارداتِ محبت ہے ماورائے ہجر
</div>
