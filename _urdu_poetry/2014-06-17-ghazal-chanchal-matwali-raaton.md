---
layout: post
title: "چنچل متوالی راتوں میں، مَیں یاد آؤں گا"
author: "محمد بلال اعظم"
date: 2014-06-17
slug: ghazal-chanchal-matwali-raaton
lang: ur
---

<div class="urdu-poetry" lang="ur">
چنچل متوالی راتوں میں، مَیں یاد آؤں گا<br>
بن بادل کی برساتوں میں، مَیں یاد آؤں گا<br><br>

بھیگی شامیں، ٹھنڈی راتیں اور ناداں سوچیں<br>
وصل کی ساری سوغاتوں میں، مَیں یاد آؤں گا<br><br>

پہلے ضبط کے سارے بندھن ٹوٹیں گے اور پھر<br>
کِن مِن کِن مِن برساتوں میں، مَیں یاد آؤں گا<br><br>

رنگِ حنا چمکے گا جب اِن ریشمی ہاتھوں میں<br>
دیکھنا تب تم اِن ہاتھوں میں، مَیں یاد آؤں گا<br><br>

پت جھڑ کا ساون جب تم سے ملنے آئے گا<br>
تنہائی کے جگراتوں میں، مَیں یاد آؤں گا
</div>
