---
layout: post
title: "دیوانہ ہوں، پتھر سے وفا مانگ رہا ہوں"
author: "محمد بلال اعظم"
date: 2014-06-17
slug: ghazal-deewana-hoon-pathar-se
lang: ur
---

<div class="urdu-poetry" lang="ur">
دیوانہ ہوں، پتھر سے وفا مانگ رہا ہوں<br>
دنیا کے خداؤں سے خدا مانگ رہا ہوں<br><br>

اُس شخص سے چاہت کا صلا مانگ رہا ہوں<br>
حیرت ہے کہ میں آج یہ کیا مانگ رہا ہوں<br><br>

الفاظ بھی سادہ ہیں، مری بات بھی سادہ<br>
ٹوٹے ہوئے تاروں سے ضیاء مانگ رہا ہوں<br><br>

پہنے ہوئے نکلا ہوں جو بکھرے ہوئے پتّے<br>
ہر شخص سے میں سنگِ صبا مانگ رہا ہوں<br><br>

گر مانگا نہیں میں نے، تو کچھ بھی نہیں مانگا<br>
اب مانگ رہا ہوں تو خدا مانگ رہا ہوں<br><br>

بے نام اندھیروں کی سیاہی ہے مرے پاس<br>
پھر بھی شبِ ظلمت کا پتا مانگ رہا ہوں
</div>
