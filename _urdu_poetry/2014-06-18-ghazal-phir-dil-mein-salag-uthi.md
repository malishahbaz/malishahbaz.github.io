---
layout: post
title: "پھر دل میں سلگ اٹھی زنجیر کی خواہش"
author: "محمد بلال اعظم"
date: 2014-06-18
slug: ghazal-phir-dil-mein-salag-uthi
lang: ur
---

<div class="urdu-poetry" lang="ur">
پھر دل میں سلگ اٹھی زنجیر کی خواہش<br>
اب خواب ہیں مطلوب نہ تعبیر کی خواہش<br><br>

پاگل دلِ ناداں تھا کہ کرتا رہا شب بھر<br>
خوابوں کی حویلی میں کسی ہیر کی خواہش<br><br>

یہ بارِ محبت تو سنبھالے نہیں سنبھلا<br>
اور اُس پہ سوا سلسلۂ میرؔ کی خواہش<br><br>

ناداں تھے وہ انسان، جو ڈھاتے رہے دیوار<br>
معمار تو کرتا رہا تعمیر کی خواہش<br><br>

رہتا ہوں مقامِ مہ و انجم سے بھی آگے<br>
پر دل میں ہے کچھ اور بھی تسخیر کی خواہش
</div>
