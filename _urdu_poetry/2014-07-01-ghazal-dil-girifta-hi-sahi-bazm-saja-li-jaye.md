---
layout: post
title: "دل گرفتہ ہی سہی، بزم سجا لی جائے"
author: "محمد بلال اعظم"
date: 2014-07-01
slug: ghazal-dil-girifta-hi-sahi-bazm-saja-li-jaye
lang: ur
tags: [urdu, poetry, ghazal, nastaleeq, دل, dil, گرفتہ, girifta, عید, eid, محبت, mohabbat, درد, dard, دشمن, dushman, شہر, sheher, عزت, izzat, فضا, fizaa, رب, rab, امید, umeed, بلال, bilal]
---

<div class="urdu-poetry" lang="ur">
دل گرفتہ ہی سہی، بزم سجا لی جائے<br>
کوئی تدبیر کرو، عید منا لی جائے<br><br>

رسمِ احساسِ محبت کا تقاضا ہے یہی<br>
آج پھر درد کی قندیل جلا لی جائے<br><br>

دشمنِ جاں سے ملاقات بھی کرنی ہے ضرور<br>
یارو سوچو کہ کوئی راہ نکالی جائے<br><br>

کس کا نیلام ہو پھر شہرِ ہوس میں امشب<br>
کس کی عزت سرِ بازار اچھالی جائے<br><br>

آؤ اجڑے ہوئے شہروں سے نکل کر دیکھیں<br>
آؤ سر سبز فضاؤں کی ہوا لی جائے<br><br>

ایسے ماحول میں گھٹ گھٹ کے نہ مر جائیں ہم<br>
کوئی تدبیر کرو، شہر کا والی جائے<br><br>

رب کے ہاں دیر ہے، اندھیر نہیں اے لوگو<br>
اب تو ان شاہوں کی یہ خام خیالی جائے
</div>
