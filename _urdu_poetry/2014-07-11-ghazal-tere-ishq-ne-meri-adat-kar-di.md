---
layout: post
title: "میں نے بھی سوچ لیا تھا، نہیں ملنا اُس سے"
author: "محمد بلال اعظم"
date: 2014-07-11
slug: ghazal-tere-ishq-ne-meri-adat-kar-di
lang: ur
---

<div class="urdu-poetry" lang="ur">
میں نے بھی سوچ لیا تھا، نہیں ملنا اُس سے<br>
"دل مگر اُس پہ وہ دھڑکا کہ قیامت کر دی"<br><br>

جب بھی چاہا تجھے الفاظ سے تعبیر کروں<br>
میرے لفظوں نے معانی سے بغاوت کر دی<br><br>

چھٹ گئے یار بھی، اغیار بھی ناراض ہوئے<br>
تیری چاہت نے یہ کیسی مری قسمت کر دی<br><br>

تُو نے ہر روز نیا زخم دیا ہے ہم کو<br>
ہم نے ہر روز بیاں تازہ حکایت کر دی<br><br>

اب غمِ ہجر بھی امرت کی طرح پیتا ہوں<br>
تیری چاہت نے تو جینا میری عادت کر دی<br><br>

اپنے پیکر کو سجایا کئی زخموں سے بلالؔ<br>
اس طرح ہم نے ادا رسمِ محبت کر دی
</div>
