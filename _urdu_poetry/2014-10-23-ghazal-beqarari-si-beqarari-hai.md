---
layout: post
title: "بیقراری سی بیقراری ہے"
author: "محمد بلال اعظم"
date: 2014-10-23
slug: ghazal-beqarari-si-beqarari-hai
lang: ur
---

<div class="urdu-poetry" lang="ur">
"بیقراری سی بیقراری ہے"<br>
آج کل کیسی سوگواری ہے<br><br>

ہو کسی اور کا گزر کیسے<br>
دل کی دنیا فقط تمہاری ہے<br><br>

شاید اب کوئی کام بن جائے<br>
دل کی دنیا سے استواری ہے<br><br>

آج تو چاند بھی نہیں نکلا<br>
آج کی رات کتنی بھاری ہے<br><br>

آج بھی میں تڑپ رہا ہوں مگر<br>
آج بھی تم سے میری یاری ہے<br><br>

معرکہ عقل و دل کا جب بھی ہوا<br>
عقل ہر بار دل سے ہاری ہے<br><br>

کہنے کو چند سانس ہیں لیکن<br>
زندگی بھر کی قرض داری ہے
</div>
