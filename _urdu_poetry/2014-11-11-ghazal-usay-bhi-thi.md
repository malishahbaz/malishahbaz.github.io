---
layout: post
title: "ضدی بلا کا تھا وہ، شکایت اُسے بھی تھی"
author: "محمد بلال اعظم"
date: 2014-11-11
slug: ghazal-usay-bhi-thi
lang: ur
---

<div class="urdu-poetry" lang="ur">
ضدی بلا کا تھا وہ، شکایت اُسے بھی تھی<br>
اپنے کیے پہ کچھ تو ندامت اُسے بھی تھی<br><br>

خود سے جو لکھتے رہتے تھے اوروں کی قسمتیں<br>
ایسے ہی منصفوں سے عداوت اُسے بھی تھی<br><br>

کیا کیا نہ خواب اُس نے دکھائے تھے شام کو<br>
تازہ محبتوں کی ضرورت اُسے بھی تھی<br><br>

ٹوٹا جو اعتبار کا شیشہ، نہ پوچھیے<br>
سارے جہاں سے پھر تو بغاوت اُسے بھی تھی<br><br>

اب ہو گئی تھی اُس کی طبیعت بھی بے سکون<br>
"میری طرح کسی سے محبت اُسے بھی تھی"<br><br>

کتنا عجیب ہے کہ تنہا ہی رہ گیا<br>
سارے جہاں سے جبکہ رقابت اُسے بھی تھی
</div>
