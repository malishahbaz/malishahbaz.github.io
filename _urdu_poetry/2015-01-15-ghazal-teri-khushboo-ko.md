---
layout: post
title: "تیری خوشبو کو بھی زنجیر نہیں کر سکتا"
author: "محمد بلال اعظم"
date: 2015-01-15
slug: ghazal-teri-khushboo-ko
lang: ur
---

<div class="urdu-poetry" lang="ur">
تیری خوشبو کو بھی زنجیر نہیں کر سکتا<br>
تیرا شاعر تری تعبیر نہیں کر سکتا<br><br>

میری قسمت میں لکھا ہے شبِ وعدہ کی طرح<br>
ایک لمحہ، جسے تعبیر نہیں کر سکتا<br><br>

میری آنکھوں میں مرے خواب ہیں باقی جب تک<br>
میرا دشمن مجھے تسخیر نہیں کر سکتا<br><br>

اس سے بڑھ کر تو نہیں کوئی قیامت مجھ پر<br>
کہ ترا عکس میں تصویر نہیں کر سکتا<br><br>

اپنی ہی آگ میں جلنا تو ہے منظور مجھے<br>
مگر اِس عشق کی تشہیر نہیں کر سکتا
</div>
