---
layout: post
title: "وقتِ رخصت تھی گھٹن دل میں، نمی آنکھوں میں"
author: "محمد بلال اعظم"
date: 2015-03-05
slug: ghazal-tune-jate-hue-ankhon-mein-kahi
lang: ur
---

<div class="urdu-poetry" lang="ur">
وقتِ رخصت تھی گھٹن دل میں، نمی آنکھوں میں<br>
تُو نے جاتے ہوئے اک بات کہی آنکھوں میں<br><br>

میں چراغِ رہِ صحرا تھا، بجھا تھا جاناں<br>
تُو نے دیکھا تو کوئی شمع جلی آنکھوں میں<br><br>

جب وجودِ شبِ ہجراں تھا میسر مجھ کو<br>
ایک تصویر بڑی دیر رہی آنکھوں میں<br><br>

کیا بتاؤں تجھے ملنے سے ذرا پہلے تک<br>
اک جہانِ تر و تازہ تھا مری آنکھوں میں<br><br>

میں کہ تپتے ہوئے صحرا کا مسافر تھا بلالؔ<br>
اور دنیا نے مجھے ڈھونڈا تری آنکھوں میں
</div>
