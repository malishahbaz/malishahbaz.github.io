---
layout: post
title: "کل شب سنا ہواؤں کے تیور بدل گئے"
author: "محمد بلال اعظم"
date: 2015-06-06
slug: ghazal-kal-shab-suna-hawaon-ke-tewar
lang: ur
tags: [urdu, poetry, ghazal, nastaleeq, ہوا, hawa, سسکیاں, siskiyan, ملبہ, malba, خواہش, khwahish, آنکھیں, aankhein, آنسو, aansoo, تمنا, tamanna, جزیرہ, jazira, وجود, wajood, زیست, zindagi, بلال, bilal]
---

<div class="urdu-poetry" lang="ur">
کل شب سنا ہواؤں کے تیور بدل گئے<br>
کل شب کسی کی سسکیاں ملبے میں دب گئیں<br><br>

اک پختگی سی آ گئی میرے شعور میں<br>
جب میری باقیات بھی شجرے میں دب گئیں<br><br>

دنیا پرستوں نے جسے تقسیم کر دیا<br>
سب خواہشیں مری اُسی حصّے میں دب گئیں<br><br>

کچھ یوں رواں تھا نیلِ تمنا کہ تیرے بعد<br>
آنکھیں بھی آنسوؤں کے جزیرے میں دب گئیں<br><br>

کل رات مر گیا مرے اندر کا آدمی<br>
اور کرچیاں وجود کی بٹوے میں دب گئیں<br><br>

اس عمرِ بے حساب سے اتنے گلے کئے<br>
سرگوشیاں بھی زیست کی، شکوے میں دب گئیں<br><br>

چہرے پہ سلوٹوں کے نشاں تک نہیں بلالؔ<br>
سانسیں مگر طبیب کے نسخے میں دب گئیں
</div>
