---
layout: post
title: "جب بھی چاہا، انہیں لے جائے گا"
author: "محمد بلال اعظم"
date: 2015-06-09
slug: ghazal-jab-bhi-chaha-unhain-le-jayega
lang: ur
---

<div class="urdu-poetry" lang="ur">
جب بھی چاہا، انہیں لے جائے گا<br>
میرے سب خواب امانت اُس کی<br><br>

چاند کے ساتھ سفر کا سن کر<br>
چونک اٹھے گی سماعت اُس کی<br><br>

ریزہ ریزہ مری دنیا مٹی<br>
شیشہ شیشہ ہے محبت اُس کی<br><br>

مفلسی وجہ بنی ہے ورنہ<br>
اتنی ارزاں نہ تھی قیمت اُس کی<br><br>

خود کو ہارا تو یہ جانا میں نے<br>
جیت جانا تو تھی عادت اُس کی<br><br>

وسعتِ ریگِ رواں قدموں میں<br>
یہ عنایت ہے کہ نعمت اُس کی<br><br>

شب فرقت کے اندھیروں میں بلالؔ<br>
میں نے مانگی ہے رفاقت اُس کی
</div>
