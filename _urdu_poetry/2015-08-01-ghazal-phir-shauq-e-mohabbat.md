---
layout: post
title: "پھر شوقِ محبت نے کہیں کا نہیں چھوڑا"
author: "محمد بلال اعظم"
date: 2015-08-01
slug: ghazal-phir-shauq-e-mohabbat
lang: ur
---

<div class="urdu-poetry" lang="ur">
پھر شوقِ محبت نے کہیں کا نہیں چھوڑا<br>
اک پل کی حماقت نے کہیں کا نہیں چھوڑا<br><br>

جو حلقۂ عشاق میں پہچان بنی تھی<br>
اس شعر کی دولت نے کہیں کا نہیں چھوڑا<br><br>

ہاں شوقِ قدم بوسی روایت ہے ہماری<br>
اس زندہ روایت نے کہیں کا نہیں چھوڑا<br><br>

اوروں سے ہو کیسے گلہ، جب شہرِ ضیا٭ کو<br>
اپنوں کی سیاست نے کہیں کا نہیں چھوڑا<br><br>

پہلے تو فقط دن کے فسانے تھے مگر اب<br>
راتوں کی ریاضت نے کہیں کا نہیں چھوڑا<br><br>

ایمان کی امانت بھی تو سنبھلی نہیں ہم سے<br>
اس میں بھی خیانت نے کہیں کا نہیں چھوڑا<br><br>

٭ روشنیوں کا شہر کراچی
</div>
