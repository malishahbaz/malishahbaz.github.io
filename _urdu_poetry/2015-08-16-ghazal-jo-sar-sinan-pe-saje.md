---
layout: post
title: "جو سر سناں پہ سجے، وہ جھکاؤ چاہتے ہیں"
author: "محمد بلال اعظم"
date: 2015-08-16
slug: ghazal-jo-sar-sinan-pe-saje
lang: ur
---

<div class="urdu-poetry" lang="ur">
جو سر سناں پہ سجے، وہ جھکاؤ چاہتے ہیں<br>
یہ کون لوگ سفر میں پڑاؤ چاہتے ہیں<br><br>

یہی ہیں وہ، جنہیں زعمِ شناوری تھا بہت<br>
کنارِ نیل جو پہنچے تو ناؤ چاہتے ہیں<br><br>

یہ پارسا جو طریقت کی بات کرتے ہیں<br>
یہ داغ داغ ہیں، اپنا بچاؤ چاہتے ہیں<br><br>

تکلفات ہوئے ہیں سرشت میں شامل<br>
محبتوں میں بھی ہم رکھ رکھاؤ چاہتے ہیں<br><br>

ہمیں خبر ہے کہ ترکش میں تیر کتنے ہیں<br>
ہم اہلِ جذب و جنوں، پھر بھی گھاؤ چاہتے ہیں
</div>
