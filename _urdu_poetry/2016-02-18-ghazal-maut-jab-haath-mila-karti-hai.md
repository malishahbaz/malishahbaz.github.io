---
layout: post
title: "موت جب ہاتھ مَلا کرتی ہے"
author: "محمد بلال اعظم"
date: 2016-02-18
slug: ghazal-maut-jab-haath-mila-karti-hai
lang: ur
---

<div class="urdu-poetry" lang="ur">
موت جب ہاتھ مَلا کرتی ہے<br>
زندگی رقص کیا کرتی ہے<br><br>

روز اک حشر بپا ہوتا ہے<br>
روز دیوار اٹھا کرتی ہے<br><br>

شہر میں حشر بپا ہوتا ہے<br>
خلق فریاد کیا کرتی ہے<br><br>

ہم سے عشاق کی مٹی اکثر<br>
خاکِ مقتل بھی بنا کرتی ہے<br><br>

میری آنکھیں اُسے پڑھ لیتی ہیں<br>
ورنہ کم کم وہ کھُلا کرتی ہے<br><br>

میرے احساس کی دولت پا کر<br>
وہ ہواؤں میں اڑا کرتی ہے<br><br>

اکثر اوقات مرے آنگن میں<br>
چاندنی رات رکا کرتی ہے<br><br>

شہرِ افلاس کے بازاروں میں<br>
روز دستار بکا کرتی ہے<br><br>

تم اندھیروں سے بھی لڑ سکتے ہو<br>
روشنی مجھ سے کہا کرتی ہے
</div>
