---
layout: post
title: "وہ جس کی آنکھیں روشن تھیں، وہ جس کا چہرہ سندر تھا"
author: "محمد بلال اعظم"
date: 2016-08-09
slug: ghazal-wo-jis-ki-ankhen-roshan-theen
lang: ur
---

<div class="urdu-poetry" lang="ur">
وہ جس کی آنکھیں روشن تھیں، وہ جس کا چہرہ سندر تھا<br>
اُسے چھونے سے میں ڈرتا تھا، وہ کانچ کا نازک پیکر تھا<br><br>

سب دیکھنے والے دیکھتے تھے، وہ منظر ایسا منظر تھا<br>
مرا دشمن مرہم لایا تھا، مرے دوست کے ہاتھ میں خنجر تھا<br><br>

میں دھوپ بھی ہوں اور چھاؤں بھی، میں صحرا بھی، میں ساگر بھی<br>
اک منظر میرے اندر تھا، اک منظر میرے باہر تھا<br><br>

پھر آنکھیں رکھے بیٹھا ہے، ترے وصل کے کچے رستے پر<br>
مجبور ہے دل کے ہاتھوں ورنہ، وہ شخص تو صاحبِ منبر تھا<br><br>

بس اتنا سا تو قصہ ہے مرے ٹوٹنے اور بکھرنے کا<br>
میں ذات میں جیسے شیشہ تھا اور اُس کے ہاتھ میں پتھر تھا<br><br>

دنیا میں الجھ کر میں نے بلالؔ، یہ قیس قبیلہ چھوڑ دیا<br>
اور اب جا کے احساس ہوا، میں تو بد قسمت شاعر تھا
</div>
