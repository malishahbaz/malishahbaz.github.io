---
layout: post
title: "یزیدِ وقت نے جب بھی فجورِ عام کیا"
author: "محمد بلال اعظم"
date: 2016-08-15
slug: ghazal-karbala-hum-ne
lang: ur
---

<div class="urdu-poetry" lang="ur">
یزیدِ وقت نے جب بھی فجورِ عام کیا<br>
میانِ بزم سجا دی ہے کربلا ہم نے<br><br>

تمام عمر کی پونجی لٹا کے آئے ہیں<br>
مگر حسین! ترا غم بچا لیا ہم نے<br><br>

تمام شہر کے رستے دھواں دھواں تھے مگر<br>
جلا رکھا تھا ترے نام کا دیا ہم نے<br><br>

فرودِ زیست کی الجھی ہوئی کہانی تھی<br>
سو اس کہانی کو بے عنواں ہی رکھا ہم نے<br><br>

درودِ پاک کی کلیاں پلک پلک پہ لئے<br>
درِ حضورﷺ پہ مانگی ہے ہر دعا ہم نے<br><br>

وہ ایک شعر جو تجھ کو سنا نہیں پائے<br>
برنگِ آب، بدوشِ ہوا لکھا ہم نے
</div>
