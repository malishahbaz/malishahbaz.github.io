---
layout: post
title: "ظلمت کدے کے سارے خداؤں کے فیصلے"
author: "محمد بلال اعظم"
date: 2017-05-08
slug: ghazal-zulmat-kaday-ke-saare
lang: ur
---

<div class="urdu-poetry" lang="ur">
ظلمت کدے کے سارے خداؤں کے فیصلے<br>
مل کر بدل سکے نہ دعاؤں کے فیصلے<br><br>

اندھی ہوا کے پاس رکابِ سفر تھی لیک<br>
بچوں کے ہمسفر رہے ماؤں کے فیصلے<br><br>

وہ کون لوگ تھے کہ جو دستار لے گئے؟<br>
یہ کون کر رہے ہیں رداؤں کے فیصلے؟<br><br>

پلکوں سے تیرا عکس سنبھالا نہیں گیا<br>
دل میں اتر گئے ہیں خزاؤں کے فیصلے<br><br>

وہ شمعِ خواب خواب تو کب کی بجھی بلالؔ<br>
وہ جس نے رد کئے تھے ہواؤں کے فیصلے
</div>
