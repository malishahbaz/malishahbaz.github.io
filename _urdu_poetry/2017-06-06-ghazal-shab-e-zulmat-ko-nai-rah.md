---
layout: post
title: "شبِ ظلمت کو نئی راہ دکھاتے ہوئے آئے"
author: "محمد بلال اعظم"
date: 2017-06-06
slug: ghazal-shab-e-zulmat-ko-nai-rah
lang: ur
---

<div class="urdu-poetry" lang="ur">
شبِ ظلمت کو نئی راہ دکھاتے ہوئے آئے<br>
میرے احباب چراغوں کو بجھاتے ہوئے آئے<br><br>

گرچہ تنہائی کے بینائی پہ پہرے تھے پہ ہم<br>
اپنی آنکھوں میں ترے خواب سجاتے ہوئے آئے<br><br>

زخم ہی زخم دیے تیغِ جگردار نے پر<br>
ہم کو آنا تھا، سو ہم جان لٹاتے ہوئے آئے<br><br>

یوں تو عشاق زمانے سے الگ رہتے ہیں<br>
گرد اڑاتے ہوئے ہم جشن مناتے ہوئے آئے<br><br>

صرف اس بات پہ پابندِ سلاسل ہوئے ہم<br>
آئنہ اہلِ سیاست کو دکھاتے ہوئے آئے<br><br>

عزم پختہ تھا، سو ہم خاک بسر لوگ بلالؔ<br>
ہفت افلاک پہ بھی نقش بناتے ہوئے آئے
</div>
