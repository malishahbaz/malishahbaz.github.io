---
layout: post
title: "میں ہمہ وقت رہا گم شدہ اپنے جنوں میں"
author: "محمد بلال اعظم"
date: 2018-09-08
slug: ghazal-main-hama-waqt-raha-gum-shuda
lang: ur
---

<div class="urdu-poetry" lang="ur">
میں ہمہ وقت رہا گم شدہ اپنے جنوں میں<br>
تُو بھی کمزور ارادوں کا خدا تھا کل شب<br><br>

اب تو وہ ساعتِ معلوم بھی معلوم نہیں<br>
میں نے جس وقت تجھے اپنا کہا تھا کل شب<br><br>

جس سے کُل عالمِ امکان پریشان تھا، وہ<br>
شورِ گریہ مرے اندر سے اٹھا تھا کل شب<br><br>

کس سے اُس پار سے آواز لگائی مجھ کو<br>
کون اسرارِ جہاں کھول رہا تھا کل شب<br><br>

کس نے اِس دشتِ تحیر کو اجالے رکھا<br>
کون اشعار کے پردے میں چھپا تھا کل شب
</div>
