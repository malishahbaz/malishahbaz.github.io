---
layout: post
title: "پھر شام ہوئی اور ڈرانے مجھے آئے"
author: "محمد بلال اعظم"
date: 2018-09-08
slug: ghazal-phir-shaam-hui
lang: ur
---

<div class="urdu-poetry" lang="ur">
پھر شام ہوئی اور ڈرانے مجھے آئے<br>
مدھم سی شفق اور یہ ڈھلتے ہوئے سائے<br><br>

تم چاند کی کرنوں کو سنبھالے ہوئے رکھو<br>
وہ نور کی صورت سرِ محرابِ دعا آئے<br><br>

ڈھائے ہیں کئی گھر بھی سرِ ساحل مگر اے دل<br>
اِن تیز ہواؤں نے کئی نقش بنائے<br><br>

لفظوں کا اجالا ہے جو تم دیکھ رہے ہو<br>
خوشبو سی سماعت ہے، تمہیں کون بتائے<br><br>

اک حبس کا عالم ہے سرِ صفحۂ آفاق<br>
اور سیلِ جنوں موتی تہِ آب لٹائے<br><br>

اک درد کے رشتے میں پروئے ہوئے دونوں<br>
اور روح کی آواز کہ میلہ سا لگائے<br><br>

احساسِ تمنا بھی تو باقی نہیں ورنہ<br>
زندانیِ شب نے تو کئی حشر جگائے<br><br>

"یہ ابر کا ٹکڑا تو گریزاں رہا مجھ سے"<br>
جس ابر کی خاطر میں نے گھر بار لٹائے
</div>
