---
layout: post
title: "عرصۂ خواب کے پردے میں چھپا لگتا ہے"
author: "محمد بلال اعظم"
date: 2018-09-09
slug: ghazal-arsah-khawab-ke-parday
lang: ur
---

<div class="urdu-poetry" lang="ur">
عرصۂ خواب کے پردے میں چھپا لگتا ہے<br>
وقت درویش کے حجرے کا دیا لگتا ہے<br><br>

میری ہر بات مکمل ہے ترے ہونے سے<br>
تیرا ہر لفظ مجھے مثلِ ثنا لگتا ہے<br><br>

چاندنی جیسے سمائی ہے ترے ہاتھوں میں<br>
کتنا پیارا یہ ترا دستِ حنا لگتا ہے<br><br>

یہ زمانہ تو نہیں میرے لئے ربِ سحر!<br>
اِس زمانے میں تو ہر شخص خدا لگتا ہے<br><br>

اس قدر تیز ہوئی عمرِ رواں<br>
اے خدا! وقت مجھے ٹھہرا ہوا لگتا ہے<br><br>

ہاں محبت ہے، مگر مجھ کو انا بھی ہے عزیز<br>
تجھ کو جانا ہے تو جا، تُو مرا کیا لگتا ہے<br><br>

شاید اک اور بھی دنیا ہے مرے پہلو میں<br>
مجھے کچھ کچھ یہ جہاں سمٹا ہوا لگتا ہے<br><br>

اک ہیولیٰ ہے کہ رہتا ہے ہر اک پل مرے ساتھ<br>
ایک منظر ہے، مجھے خود سے جدا لگتا ہے<br><br>

جو بھی رک رک کے چلے تیری تمنا میں بلالؔ<br>
لوگ کہتے ہیں کہ وہ آبلہ پا لگتا ہے
</div>
