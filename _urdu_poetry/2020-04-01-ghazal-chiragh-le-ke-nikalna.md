---
layout: post
title: "چراغ لے کے نکلنا یا شب بسر کرنا"
author: "محمد بلال اعظم"
date: 2020-04-01
slug: ghazal-chiragh-le-ke-nikalna
lang: ur
---

<div class="urdu-poetry" lang="ur">
چراغ لے کے نکلنا یا شب بسر کرنا<br>
جو راس آئے، وہی کام عمر بھر کرنا<br><br>

مرے غنیم! یہی میرے حق میں بہتر ہے<br>
حروفِ آگہی لاؤں تو دربدر کرنا<br><br>

فراتِ تشنہ لبی تیرے در پہ آئے گا<br>
حریمِ شوق کا سامان مختصر کرنا<br><br>

ہوا کو گردِ سفر کا ملال پہنا کر<br>
جبینِ دشت کو اشکوں سے بارور کرنا<br><br>

مری متاع ہے پیراہنِ وصال مرا<br>
مری متاع مرے بعد معتبر کرنا<br><br>

مسافتِ شبِ ظلمت میں جگنوؤں کی طرح<br>
حریمِ ذات میں شعلہ فشاں سحر کرنا<br><br>

ریاضتوں کی طلب ہے نہ مال و زر چاہوں<br>
بس اک نگاہِ کرم میرے حال پر کرنا
</div>
