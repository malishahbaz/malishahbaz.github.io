---
layout: post
title: "اب تو ہر سمت فرشتے نظر آتے ہیں مجھے"
author: "محمد بلال اعظم"
date: 2020-05-06
slug: ghazal-ab-to-har-simt
lang: ur
---

<div class="urdu-poetry" lang="ur">
اب تو ہر سمت فرشتے نظر آتے ہیں مجھے<br>
کیا مرے دیس میں بستا کوئی انسان بھی ہے!<br><br>

مجھ کو صحرا کا گماں ہوتا ہے جس گھر پر، وہی<br>
میرے ماں باپ کے ہونے سے گلستان بھی ہے<br><br>

ایک تو چاند فلک پر نہیں آیا جاناں<br>
اور پھر آج ہی خالی مرا دالان بھی ہے<br><br>

اے رفو گر! ترے اِس فعل پہ حیرت ہے مجھے<br>
صرف دامن پہ رفو! چاک گریبان بھی ہے<br><br>

آج اِس گھر کے نئے طرزِ حکومت سے بلالؔ<br>
میں بھی افسردہ ہوں، خائف مرا مہمان بھی ہے
</div>
