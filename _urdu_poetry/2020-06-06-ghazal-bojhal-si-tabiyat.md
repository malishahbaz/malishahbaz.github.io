---
layout: post
title: "بوجھل سی طبیعت ہے، کوئی کام نہیں ہے"
author: "محمد بلال اعظم"
date: 2020-06-06
slug: ghazal-bojhal-si-tabiyat
lang: ur
---

<div class="urdu-poetry" lang="ur">
بوجھل سی طبیعت ہے، کوئی کام نہیں ہے<br>
وہ زہرہ جبیں آج سرِ بام نہیں ہے<br><br>

حیرت سے مجھے تکتے ہیں کیوں میرِ سرِ دار؟<br>
حصے میں مرے کیا کوئی دشنام نہیں ہے<br><br>

ہر رات یہ آتے ہیں چراغوں کو بجھانے<br>
کیا شہر کے لوگوں کو کوئی کام نہیں ہے<br><br>

پھرتے تھے جو ساقی بنے ہر بزم میں تیری<br>
ہونٹوں پہ اب اُن کے بھی کوئی جام نہیں ہے<br><br>

بے چین طبیعت ہے محبت کے سبب سے<br>
گھر ہو یا قفس ہو، مجھے آرام نہیں ہے<br><br>

یہ شامِ تلطّف ہے بلالؔ اُس کے کرم سے<br>
جو حُسن میں یکتا ہے مگر عام نہیں ہے
</div>
