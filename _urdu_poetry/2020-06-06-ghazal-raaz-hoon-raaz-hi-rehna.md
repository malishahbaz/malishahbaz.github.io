---
layout: post
title: "راز ہوں راز ہی رہنا ہے مجھے"
author: "محمد بلال اعظم"
date: 2020-06-06
slug: ghazal-raaz-hoon-raaz-hi-rehna
lang: ur
---

<div class="urdu-poetry" lang="ur">
راز ہوں راز ہی رہنا ہے مجھے<br>
کیوں کسی پر میں عیاں ہو جاؤں<br><br>

اپنی ہستی کو چھپانے کے لئے<br>
رقص کرتے ہی دھواں ہو جاؤں<br><br>

اپنی سچائی کی عظمت کے لئے<br>
میں سرِ نوکِ سناں ہو جاؤں<br><br>

چاہنے والوں نے چاہا ہے کہ میں<br>
قصۂ سود و زیاں ہو جاؤں<br><br>

اب وہ عالم ہے کہ میں سوچتا ہوں<br>
کیوں نہ دنیا سے نہاں ہو جاؤں<br><br>

اس زمانے سے میں مایوس ہوں، سو<br>
اپنی جانب نگراں ہو جاؤں<br><br>

تیرے قصے کی طوالت کے لئے<br>
میں حدیثِ دگراں ہو جاؤں<br><br>

اپنے ہونے سے کروں صرفِ نظر<br>
اب یہ خواہش ہے، گماں ہو جاؤں<br><br>

تیری قربت ہو میسر مجھ کو<br>
میں ترا نغمۂ جاں ہو جاؤں<br><br>

حرمتِ حرف تری خاطر میں<br>
آج بھی خوابِ گراں ہو جاؤں<br><br>

وہ مجھے تحریر میں لایا نہ بلالؔ<br>
سو میں ہی حرفِ بیاں ہو جاؤں
</div>
