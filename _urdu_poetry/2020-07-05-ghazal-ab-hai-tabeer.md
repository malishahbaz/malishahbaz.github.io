---
layout: post
title: "اب ہے تعبیر کے دھوکے میں سرابوں کا سفر"
author: "محمد بلال اعظم"
date: 2020-07-05
slug: ghazal-ab-hai-tabeer
lang: ur
---

<div class="urdu-poetry" lang="ur">
اب ہے تعبیر کے دھوکے میں سرابوں کا سفر<br>
اب مرے پاس مرے خواب کہاں رہتے ہیں<br><br>

ہاں اِسی شہر میں بہتا ہے فُراتِ وحشت<br>
ہاں اِسی شہر میں کچھ تشنہ لباں رہتے ہیں<br><br>

حبسِ زندانِ تحیر یہ گواہی دے گا<br>
جو زمیں پر نہیں رہتے، وہ یہاں رہتے ہیں<br><br>

اب کہاں کھینچتی ہے غازۂ خونیں کی کشش<br>
اب یہاں کون سرِ نوکِ سناں رہتے ہیں<br><br>

ہم سفر خوابِ رفاقت کا رہا جو برسوں<br>
اب کئی زخم مرے اُس سے نہاں رہتے ہیں<br><br>

یہ بھی آشوبِ تمنا ہے کہ کچھ اشک بلالؔ<br>
شعر کہتا ہوں تو آنکھوں سے رواں رہتے ہیں
</div>
